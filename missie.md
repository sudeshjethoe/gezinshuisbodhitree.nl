---
# vim: foldlevelstart=2
title: Missie
date: 2021-02-05
permalink: /missie/
---

Tree staat symbool voor de Boeddhistische levensvisie waarmee de directie en begeleiders zich identificeren. Dit is gebaseerd op het gegeven dat mensen de mogelijkheid in zich dragen om hun humaniteit en menselijkheid ten volle te ontplooien ongeacht hun culturele achtergrond. Binnen deze filosofie vormen universele waarden en normen de basis voor een respectvolle bejegening voor de culturele identiteit van een ieder. Dit kun je terugzien in onze gastvrije en open benadering. Met respect voor de privacy van de jongere kun je in ons gezinshuis familie, vrienden en medewerkers ontmoeten. Maar ook speelvriendjes, zus of broer van de jongeren die bij ons wonen.  Zo ontdekken jongeren dat sommige dingen misschien anders gebeuren dan thuis: een boeiende eerste kennismaking met de culturele en sociale diversiteit van ons gezinshuis dat hierin de basis vormt. 

# Visie

Wij vinden het belangrijk dat alle kinderen binnen een veilig en geborgen  woonomgeving in harmonie opgroeien. In de eerste plaats is dit bij hun ouders thuis.  Als dit om een bepaalde reden niet lukt, zoeken wij samen naar nieuwe mogelijkheden welke aansluiten bij de diverse complexe en veranderende omgeving. Er is geen waardeoordeel, maar in alle openheid de jongere tegemoet treden, leren kennen en aansluiten bij wat zij nodig hebben om zich te blijven ontwikkelen. Voor de ontwikkeling van de kinderen vinden wij het van essentieel belang, daar waar mogelijk, dat zij het contact met hun ouders en familie blijven behouden. Dit is altijd onderdeel van het behandelplan. Veranderingen bij de gezinnen, kinderen en in de samenleving worden tijdig onderkend en besproken Wij kiezen in deze er bewust voor om een afspiegeling te zijn van wat je aan diversiteit in de samenleving terugziet. Kinderen leren hierdoor met andere culturen omgaan en nieuwe ervaringen opdoen. Dit verbreedt de leefwereld van de jongeren en hun gezinnen.

# Methodiek

In onze communicatie zijn wij authentiek, positief, verbindend en eenduidigheid in woord en gedrag. De contextuele benadering en de cognitieve gedragstherapeutische aspecten staan hierin centraal. Daarnaast sluiten wij aan  bij de wensen en behoeften van ouders en kinderen en indien er een andere methodiek of aanpak wenselijk is kunnen wij deze ook inzetten in samenwerking met de GGZ instellingen waarmee wij een positieve ervaring hebben en onze gedragswetenschapper.  Onze kennis en deskundigheid op het gebied van Family Life Mediation en Counseling sluit hierbij aan.  Dit kunnen wij inzetten ter voorkoming van een uithuisplaatsing of bij het terugplaatsen van kinderen. Het ondersteunen en versterken van de eigen kwaliteiten van de kinderen en gezinnen vinden wij van essentieel belang.  Door onze ervaring zien wij dat een goede samenwerking met ouders en hulpverleners tot resultaat heeft dat kinderen niet langdurig uit huis geplaatst behoeven te worden. In sommige gevallen kan de terugplaatsing    met thuisbegeleiding ondersteund worden. Waarop wij vanuit onze aanbod en directe betrokkenheid goed kunnen anticiperen. Tevens bieden wij yoga en meditatie trainingen als hier de behoefte aan is. Hierin is het interventiekader van de jongere leidend. Dit zijn voor ons enkele succesfactoren voor een effectieve behandeling                                                                                                                                                                                                                     
In onze behandeling richten wij ons vooral op het versterken van de opvoedingsvaardigheden van de ouders. Hierbij vinden wij een  liefdevolle, veilig en geborgen leefklimaat van essentieel belang. Voor ons is dit leidend om professionele zorg te kunnen bieden. De kinderen die bij ons wonen, mogen er onvoorwaardelijk zijn en krijgen alle kansen die nodig zijn om zich zo optimaal mogelijk te ontwikkelen. Wij communiceren oprecht en transparant met respect voor elkaar. Tezamen met alle betrokkenen ligt de basis in het maken van verantwoorde keuzes en het creëren van een draagvlak om efficiënt, resultaat en doelgericht te kunnen werken. 
